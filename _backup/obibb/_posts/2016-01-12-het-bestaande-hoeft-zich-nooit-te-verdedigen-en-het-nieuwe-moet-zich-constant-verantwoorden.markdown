---
author: makumbe
comments: true
date: 2016-01-12 12:43:49+00:00
layout: post
link: http://blog.daanalytics.nl/2016/01/12/het-bestaande-hoeft-zich-nooit-te-verdedigen-en-het-nieuwe-moet-zich-constant-verantwoorden/
slug: het-bestaande-hoeft-zich-nooit-te-verdedigen-en-het-nieuwe-moet-zich-constant-verantwoorden
title: Het bestaande hoeft zich nooit te verdedigen en het nieuwe moet zich constant
  verantwoorden.
wordpress_id: 1925
categories:
- OBIBB - General
tags:
- Oracle Business Analytics
- Superschool
---

Een keer in het jaar sta ik samen met [Eric van 't Zelfde](https://nl.linkedin.com/in/eric-van-t-zelfde-42225a8) op een hockeyveld in Schiedam. Wij maken beiden deel uit van een illuster gezelschap; Semper Stultior '96. Elk laatste weekend van augustus komen wij samen om te strijden om de Japie Cup. Naast het feit dat we een hoop lol maken biedt dit ons de kans om Japie (een gezamenlijke vriend) te herdenken.




Afgelopen weekend heb ik de tijd genomen om Eric's boek; [Superschool](https://www.google.nl/url?sa=t&rct=j&q=&esrc=s&source=web&cd=1&ved=0ahUKEwjk_JfCuKLKAhXFow4KHWY-D3wQFgggMAA&url=http%3A%2F%2Fwebwinkel.uitgeverijprometheus.nl%2Fbook%2Feric-van-t-zelfde&usg=AFQjCNF8Me9aww2Qo8OxH2p8yp1yFt8dRQ&sig2=XvSK-iwQobMXvTBAQIddgg) te lezen. In Superschool vertelt Eric zijn levensgeschiedenis en beschrijft hij hoe hij en zijn team binnen vijf jaar een slechte school in Rotterdam Zuid promoveren naar een van de beste scholen van Nederland.




Superschool is een boek voor iedereen. Iedereen heeft in welke vorm dan ook 'iets' met het onderwijs te maken. Voor mezelf als vader is het leerzaam om te lezen hoe het onderwijs eruit kan zien vanaf de andere kant. Gek genoeg heeft het boek ook raakvlakken met mijn professionele leven als Oracle Business Analytics Consultant. Zaken als leiderschap, passie en ondernemerschap zijn onmisbaar in mijn werk. Ook met IQ, EQ en accu kom ik een heel end.




Een zin uit het Superschool is mij bijgebleven. Het is wellicht niet de kern van het verhaal, maar voor mij wel heel herkenbaar;  




**"Het bestaande hoeft zich nooit te verdedigen en het nieuwe moet zich constant verantwoorden."**




Bij de veel van onze klanten waar ik binnenkom, wordt een bestaande Analytics omgeving vervangen door een nieuwe. Uiteraard heb ik een gekleurde mening. Ik ben besmet met het rode Oracle virus. Uiteindelijk maakt het niet uit voor welke oplossing of toepassing gekozen wordt. Als de keuze eenmaal gemaakt is, moet je er het maximale uit halen. Technisch is wat mij betreft alles mogelijk. De uitdaging zit hem vaak in de verandering. Het slagen van een nieuwe Analytics omgeving wordt bepaald door het gebruik ervan. De bestaande omgeving heeft zich al bewezen. De waarde van het nieuwe moet nog blijken.




De Oracle Business Analytics strategie is gericht op 3 pijlers






	
  * See the Signals --> Visual Analytics in every solution 

	
  * Sprint to Innovation  --> Cloud first

	
  * Scale the Insights --> One integrated platform




Deze strategie vertaalt zich in de volgende producten (On-Premise en in de Cloud)






	
  * [Oracle Data Visualization Cloud Service](https://www.youtube.com/watch?v=-IrM0xTXrBY)

	
  * Oracle BI Cloud Service

	
  * Oracle Data Visualization On-Premise

	
  * Oracle BI 12c & Data Visualization




Uw bestaande Analytics omgeving heeft zich wellicht al bewezen. Toch ben ik ervan overtuigd dat Oracle's nieuwe aanbod waarde kan toevoegen. Ik kom graag met u de mogelijkheden van het Oracle Business Analytics aanbod doornemen.



